U ovom folderu se nalaze primeri petnaestominutnih testova i kontrolnih vežbi 
izrađeni na osnovu gradiva našeg udžbenika za 7. razred.

U kontrolnim vežbama je za svaki zadatak naveden broj bodova koji on nosi, 
a na kraju je data skala za ocenjivanje. Na ovaj način učenici mogu izvršiti 
samoevaluaciju svog znanja.

S obzirom na to da u globalnom planu nisu eksplicitno definisani časovi 
na kojima se rade kontrolne vežbe, naš predlog je da se one rade na kraju svake 
od 3 oblasti i to na uštrb časova namenjenih projektnim zadacima, a da se težište 
projektne nastave prebaci na rad kod kuće. Na ovaj način će svi učenici imati najmanje
po 3 ocene praktičnog znanja i veština, dok im "teorijsko" znanje možete proveravati 
pomoću petnaestominutnih testova i testova za proveru znanja iz samog udžbenika. 

Projektni zadaci takođe mogu biti veoma korisni za ocenjivanje i izvođenje zaključnih ocena. 
Štaviše, prvi deo drugog projektnog zadatka možete koristiti kao još jednu kontrolnu vežbu 
koja bi se radila nakon lekcije 3.1. za čiju su realizaciju predviđena 4 časa.

Podsećamo vas da i u DIGITALNOM udžbeniku postoje interaktivni testovski zadaci u okviru
svake lekcije koji se razlikuju od pitanja na testovima znanja i 15-min testovima.


Autori:
Miloš Papić i Dalibor Čukljević
